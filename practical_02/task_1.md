# Завдання 1. Застосування алгоритму максимального потоку для логістики товарів

Розробіть програму для моделювання мережі потоків для логістики товарів зі складів до магазинів, використовуючи алгоритм максимального потоку. Проведіть аналіз отриманих результатів і порівняйте їх з теоретичними знаннями.

**Опис завдання**

Побудуйте модель графа, що представляє мережу потоків у наступному зображені:

![зображення.png](./images/task_1.png)

Зв'язки та пропускні здатності у графі мають наступний вигляд:

| Від | До | Пропускна здатність (одиниць) |
| --- | --- | --- |
| Термінал 1 | Склад 1 | 25 |
| Термінал 1 | Склад 2 | 20 |
| Термінал 1 | Склад 3 | 15 |
| Термінал 2 | Склад 3 | 15 |
| Термінал 2 | Склад 4 | 30 |
| Термінал 2 | Склад 2 | 10 |
| Склад 1 | Магазин 1 | 15 |
| Склад 1 | Магазин 2 | 10 |
| Склад 1 | Магазин 3 | 20 |
| Склад 2 | Магазин 4 | 15 |
| Склад 2 | Магазин 5 | 10 |
| Склад 2 | Магазин 6 | 25 |
| Склад 3 | Магазин 7 | 20 |
| Склад 3 | Магазин 8 | 15 |
| Склад 3 | Магазин 9 | 10 |
| Склад 4 | Магазин 10 | 20 |
| Склад 4 | Магазин 11 | 10 |
| Склад 4 | Магазин 12 | 15 |
| Склад 4 | Магазин 13 | 5 |
| Склад 4 | Магазин 14 | 10 |

Застосуйте алгоритм максимального потоку для вирішення задачі. Напишіть програму, що реалізує алгоритм Едмондса-Карпа, або скористайтеся вже реалізованою версією для знаходження максимального потоку в побудованому графі.
Проведіть аналіз отриманого результату. Чи досягнуто оптимального потоку, і що це означає для розглянутої мережі?

Оформіть звіт з розрахунками та поясненнями. Поясніть, які вершини та ребра було вибрано, як вони відповідають реальним елементам логістичної системи. Покажіть покроковий розрахунок максимального потоку та пояснити логіку кожного кроку.

**Технічні умови**

1. Використовуйте алгоритм Едмондса-Карпа для реалізації максимального потоку.
2. Побудова графа повинна відповідати наведеній структурі з 20 вершинами та заданими пропускними здатностями.

Звіт з розрахунками та поясненнями повинен включати таблицю з результатами потоків між терміналами та магазинами наступного вигляду:

| Термінал | Магазин | Фактичний Потік (одиниць) |
| --- | --- | --- |
| Термінал 1 | Магазин 1 | X |
| Термінал 1 | Магазин 2 | Y |
| ... | ... | ... |
| Термінал 2 | Магазин 14 | Z |

У таблиці наведено підсумкові значення потоків між терміналами та магазинами, що були обчислені за допомогою алгоритму Едмондса-Карпа. Дані для кожного термінала і магазину відображають обсяг товару, який фактично було доставлено.

Після отримання таблиці дайте відповідь на наступні запитання:

1. Які термінали забезпечують найбільший потік товарів до магазинів?
2. Які маршрути мають найменшу пропускну здатність і як це впливає на загальний потік?
3. Які магазини отримали найменше товарів і чи можна збільшити їх постачання, збільшивши пропускну здатність певних маршрутів?
4. Чи є вузькі місця, які можна усунути для покращення ефективності логістичної мережі?
